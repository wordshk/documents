# （非正式） 名詞格式表

（作者：haruka）

間中都會有人問起，其實某啲類別嘅名詞係有（不成文）嘅格式標準嘅。以下共通嘅標示語將會直接寫出，而詞條相關嘅內容就會用 [X] 標示：

```
【化學元素】
yue:化學元素，原子序係[Z]，符號係[X]；[簡短描述（如有）]
eng:[英文名]
```

留意收錄化學元素主要原因係方便畀人查點讀，所以請務必記錄讀音；

後面附加描述係可有可無嘅，有都係簡單兩三句，除非係好常見嘅元素，例如「金」、「碳」等會寫多少少

```
【國家名】
yue:國家名；位於[地理位置]，[國土範圍（部分）]，首都係[首都]，[額外資訊]
eng:[通用英文名];[簡寫／全名（部分特例）]
```

詞條會收嘅國家名主要都係常用、通俗嘅國家名，例如「英國」、「日本」、「馬其頓」（？）等，正式名、全名可以寫落額外資訊部份，但唔會單獨收錄（視乎行文通順或協助解釋，可以加喺「國家名」一句後或其他位置）；

英文翻譯同樣，都係寫 "the United Kingdom"、"Japan"、"Macedonia"，部分國家會寫埋常用簡寫（無特定規則）例如阿聯酋會加 "UAE"，而某啲情況特殊嘅國家例如馬其頓會加 "The former Yugoslav Republic of Macedonia"，請自行判斷；

多數國家都會寫返國土範圍，或者列出鄰國等，方便讀者理解，但未必需要；

額外資訊亦都明顯地係額外嘅，唔少詞條都無，除咗常見國家名外，通常都係一兩句簡單介紹

```
【城市名】
yue:城市名；位於[地理位置]，[簡單描述]
eng:[英文名]
```

收錄準則可以參考《專名收錄方針》（見置頂），主要包括各國首都，以及著名城市等；

地理位置寫返國家內嘅方位如「某國東南部」，或者省份（一般較少，見後述）；

簡單描述通常會寫城市重要之處，例如「某國首都」「某省首府」「某國第二大城市」；

其他譯名通常亦都會加喺描述部分最尾

其他省份、州份、各種行政規劃等都係類似嘅格式，但收錄機會應該比較細，亦都請自行判斷（

```
【物種名】
yue:[動物／植物]名；[大致種類]，[簡單描述]
eng:[常用英文名];[學名（少數情況）]
```

收錄準則比較闊鬆，但詞條都係以粵語名為主，學名可以作為解釋或描述；

英文名亦都係以常用名行先，絕大部分時間都唔會／唔需要加學名，除非係某個特殊品種需要特別區分咁樣嘅情況；

因為種類繁多嘅關係，而且可以係品種、綱目或者統稱等，暫時都未有好清晰嘅格式，不過開頭「動物名」「植物名」可以方便檢索，係最主要嘅要求

以上。

留意係非正式的 只供參考（嘛 無任何正式職稱的說

所以呢 使用時請自行判斷（第唔知幾多次出現

如有任何疑問請向管理團隊查詢（誤

以下開放討論（

